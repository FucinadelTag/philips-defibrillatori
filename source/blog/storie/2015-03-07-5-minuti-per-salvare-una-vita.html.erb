---
# Warning: This file is auto-generated from the Prismic.io CMS. Local changes will overriden on next sync.

title: >
        5 minuti per salvare una vita

autore: Luca Nicola
date: 2015-03-07
tags: storia
image: https://prismic-io.s3.amazonaws.com/philips-defibrillatori/136a36f2e0eba49edfe302c7ce3fe43ab79769cb_7045108857_cbd9fa6c07_k.jpg
testataForm:
    prima:  CALCOLA IL TUO PREVENTIVO
    seconda: Gratuito e senza impegno
showForm: main
---
<p class="abstract">A Vicenza un turista è stato colpito da arresto cardiaco mentre stava visitando il teatro Olimpico: lo hanno salvato la pronta reazione del personale del Teatro e il  defibrillatore installato a pochi metri di distanza.</p>

READMORE

<img src="https://prismic-io.s3.amazonaws.com/philips-defibrillatori/136a36f2e0eba49edfe302c7ce3fe43ab79769cb_7045108857_cbd9fa6c07_k.jpg" class="padding" alt="5 minuti per salvare una vita" />

<p>Vicenza, 5 marzo 2015. E&#39; mezzogiorno e la visita di un gruppo di turisti al teatro Olimpico è quasi finita. All&#39;improvviso uno di loro si accascia al suolo, colpito da un arresto cardiaco.</p>

<p>Per sua fortuna, c&#39;è un defibrillatore a portata di mano e ci sono due custodi  che agiscono immediatamente: uno, Pio Comparato, corre a prendere l&#39;apparecchio; l&#39;altro, Emilio Giorio, inizia subito a praticare il massaggio cardiaco e, ricevuto il defibrillatore dal collega, applica due scariche a due minuti di distanza l&#39;una dall&#39;altra, finché il cuore del paziente riprende a battere. </p>

<p>“Devo dire che ho lavorato nel 118 e compiuto il servizio militare in Croce Rossa, oltre a essere stato formato per l&#39;uso del defibrillatore dalla Croce Verde. Ero molto concentrato. Poi, quando tutto è finito, ho avvertito un calo della tensione. Il momento più bello è stato quando ho sentito il cuore che riprendeva a battere e ho visto il viso della moglie, prima comprensibilmente sotto choc, che si rilassava” racconterà poi Emilio Giorio al Giornale di Vicenza.</p>

<p>Altro particolare importante: il defibrillatore si trova vicino all’ingresso del teatro, in Piazza Matteotti, alloggiato in una teca: un accorgimento che serve a mantenere le piastre in temperatura per renderle utilizzabili in caso di abbassamento termico. Quando il custode preleva l&#39;apparecchio per utilizzarlo, si attiva automaticamente un sistema di telecontrollo che segnala l&#39;utilizzo dello strumento, lo geolocalizza e invia una chiamata al 118. </p>

<p>Risultato: <strong>entro i primi 5 minuti dall&#39;avvenuto malore accorre sul posto un ambulanza che preleva il turista e lo porta in Ospedale, salvandogli la vita</strong>.  </p>

<p>Questo episodio drammatico, fortunatamente a lieto fine, ci insegna due cose:</p>

<p>1) I defibrillatori sono indispensabili per salvare la vita di chi è colpito da un arresto cardiaco. Più ce ne sono e meglio è. Ben vengano quindi progetti come &#39;Con il cuore per il cuore&#39; lanciato dalla Croce Verde in collaborazione con il Comune di Vicenza e altri partner, si propone l’obiettivo di installare in diversi punti della città defibrillatori da utilizzare in caso di emergenze. </p>

<p>2) Ma non è solo una questione di defibrillatori. La formazione è altrettanto importante. A Vicenza è attivo da tempo un centro di formazione Irc che con il supporto della locale Croce Verde organizza corsi per i volontari “laici”. Tra loro anche Emilio Giorio, che solo qualche settimana prima aveva completato il ciclo formativo. </p>

<p>A Vicenza il numero di defibrillatori raggiungerà entro fine marzo quota 28. I nuovi 12 apparecchi saranno posizionati negli impianti sportivi e nelle scuole. In vista delle prossime installazioni, 36 insegnanti hanno partecipato al corso promosso dalla Croce Verde per essere in grado prestare soccorso in caso di arresto cardiaco. </p>

<p class="block-img"><img src="https://prismic-io.s3.amazonaws.com/philips-defibrillatori/529371768a35585871dd8212fa4f6e35a9e6c6b7_109365-matteotti2.jpeg" alt="" width="1000" height="636" /></p>