---
# Warning: This file is auto-generated from the Prismic.io CMS. Local changes will overriden on next sync.

title: >
        I medici e il DAE salvano una giovane promessa del basket

autore: Luca Nicola
date: 2015-09-30
tags: storia
image: https://prismic-io.s3.amazonaws.com/philips-defibrillatori/3de45688b930ad9e2fea902af3d23f194ec6b2af_ecs0311-tc2195.jpg
testataForm:
    prima:  CALCOLA IL TUO PREVENTIVO
    seconda: Gratuito e senza impegno
showForm: main
---
<p class="abstract">Il 19 settembre Alessandro Pagani, 21enne atleta della Assigeco Casalpusterlengo, ha avuto un arresto cardiaco in campo: si è salvato grazie ai soccorsi tempestivi.</p>

READMORE

<img src="https://prismic-io.s3.amazonaws.com/philips-defibrillatori/3de45688b930ad9e2fea902af3d23f194ec6b2af_ecs0311-tc2195.jpg" class="padding" alt="I medici e il DAE salvano una giovane promessa del basket" />

<p>E&#39; un sabato sera. A Manerbio (Brescia), si disputa la finale del torneo di basket Candusso – Grazioli. Improvvisamente, quella che dovrebbe essere una festa dello sport si trasforma in un dramma: Alessandro Pagani, 21enne ala della Assigeco Casalpusterlengo, si accascia sul terreno di gioco, colpito da un arresto cardiaco.</p>

<p>Per sua fortuna, i soccorsi sono immediati: accorrono i sanitari del basket Brescia, che aiutati da una dottoressa presente tra il pubblico, cominciano a praticare le manovre di primo soccorso e le compressioni toraciche. E fortunatamente  arriva anche il defibrillatore della Società sportiva ospitante, che inizia subito a entrare in funzione. Sono momenti concitati, che sembrano non passare mai: ci vogliono 10 scariche e 20 minuti di massaggio cardiaco perché Alessandro, finalmente, riprenda a respirare.  </p>

<p><strong>Un lento miglioramento</strong></p>

<p>Scongiurato il pericolo di morte, il giovane atleta è subito intubato e portato d&#39;urgenza in ambulanza all&#39;Ospedale di Manerbio, dove i medici lo ricoverano in rianimazione, inducendo per prudenza il coma farmacologico. Le tre tac al quale è sottoposto (encefalo, toracica e angiotac) fortunatamente danno esito negativo.</p>

<p>Dopo questa notte drammatica la situazione lentamente migliora e, nel giro di qualche giorno, Alessandro riprende a respirare autonomamente, riconosce i familiari, inizia a parlare. Ora è stato trasferito a Milano, per proseguire le cure in una clinica specializzata in malattie cardiovascolari, dove i medici stanno effettuando ulteriori accertamenti per cercare di stabilire con esattezza le cause di un evento che avrebbe potuto avere conseguenze irreparabili.</p>

<p><strong>Una conferma</strong></p>

<p>La vicenda di Alessandro conferma che, anche per i giovani atleti, il pericolo di un arresto cardiaco è purtroppo sempre in agguato. In questi casi è di fondamentale importanza un intervento tempestivo: è fuori di dubbio che Alessandro deve la vita al massaggio cardiaco effettuato dai medici e all&#39;immediato utilizzo del defibrillatore. Ed è evidente, una volta di più, il motivo per cui ogni impianto sportivo deve disporre di un defibrillatore.</p>

<p>Ora Alessandro è alle prese con un lento periodo di ripresa. Nel fargli i nostri migliori auguri per una completa guarigione, non possiamo che unirci all&#39;incitamento di Danilo Gallinari, il campione che gioca in NBA e nella nazionale italiana, che ha scritto ad Alessandro questo tweet: &quot;Forza Alessandro sei sempre stato un guerriero devi combattere anche adesso...non mollare!&quot;</p>