---
# Warning: This file is auto-generated from the Prismic.io CMS. Local changes will overriden on next sync.

title: >
        Le nuove linee guida per la Rianimazione

autore: Luca Nicola
date: 2015-10-23
tags: formazione, defibrillazione
image: https://prismic-io.s3.amazonaws.com/philips-defibrillatori/abb3b657f2b7ac5e1d2cff125be7226ddff13ddc_fpp9346.jpg
testataForm:
    prima:  CALCOLA IL TUO PREVENTIVO
    seconda: Gratuito e senza impegno
showForm: main
---
<p class="abstract">L'European Resuscitation Council ha appena pubblicato le nuove linee guida 2015 per la BLSD (Basic Life Support Defibrillation). Vediamo assieme quali sono i principali cambiamenti rispetto alle linee guida del 2010.</p>

READMORE

<img src="https://prismic-io.s3.amazonaws.com/philips-defibrillatori/abb3b657f2b7ac5e1d2cff125be7226ddff13ddc_fpp9346.jpg" class="padding" alt="Le nuove linee guida per la Rianimazione" />

<p>Come sappiamo, le linee guida ERC sono un punto di riferimento insostituibile per medici, operatori sanitari e volontari che operano nel primo soccorso. In questo post ti segnaliamo in sintesi i cambiamenti più importanti che sono stati introdotti, in attesa della traduzione italiana, che l&#39;ERC pubblicherà a breve.<br></p>

<p><strong>CHE COSA E&#39; CAMBIATO</strong></p>

<p>Rispetto alle precedenti, le nuove linee guida ERC 2015 pongono una particolare enfasi sull&#39;utilizzo di sistemi di risposta rapida per la cura del paziente e la prevenzione di un arresto cardiaco che avviene in ambiente extraospedaliero. La novità più rilevante è la raccomandazione a interrompere il meno possibile le compressioni toraciche sul paziente colpito da arresto cardiaco, che devono essere sospese temporaneamente e solo per consentire  interventi specifici quali la defibrillazione.</p>

<p><strong>Ecco in sintesi le principali modifiche inserite nelle nuove linee guida del 2015:</strong></p>

<ul><li>Gli orientamenti ERC 2015 sottolineano l&#39;importanza fondamentale del coordinamento che deve esserci tra il primo soccorso medico, chi inizia le manovre BLSD e l&#39;utilizzo tempestivo di un defibrillatore. Una risposta efficace di una comunità coordinata è la chiave per migliorare la sopravvivenza di chi è colpito da arresto cardiaco fuori da una struttura ospedaliera.</li><li>La struttura medica di emergenza (118) svolge un ruolo fondamentale nella diagnosi precoce di arresto cardiaco, nel dare informazioni a distanza per la rianimazione cardipolmonare, nel rilevare la posizione del paziente e nell&#39;invio tempestivo di un defibrillatore.</li><li>Chi è testimone ed è addestrato dovrebbe valutare rapidamente la condizione del paziente e determinare se la vittima di un arresto cardiaco non risponde e non respira normalmente. In tal caso deve allertare subito i servizi di emergenza medica.</li><li>Il paziente che non risponde e non respira normalmente è in arresto cardiaco e richiede<br>la rianimazione cardiopolmonare. I testimoni e gli addetti dell&#39;emergenza medica dovrebbero sospettare l&#39;arresto cardiaco in tutti i pazienti con convulsioni e valutare attentamente se la vittima respira normalmente.</li><li>La rianimazione cardiopolmonare di alta qualità rimane essenziale per migliorare i risultati. Le linee guida su profondità e frequenza di compressione non sono cambiate: le compressioni devono essere di profondità adeguata (almeno 5 cm, ma non più di 6 cm) con un tasso di 100-120 compressioni min-1. Il rapporto di compressioni toraciche per ventilazioni rimane 30: 2. Quando si fa la ventilazione non bisogna interrompere le compressioni per più di 10 secondi.</li><li>La sequenza di rianimazione cardiopolmonare per l&#39;adulto può essere usata in modo sicuro anche nei bambini che non rispondono e non respirano normalmente. La profondità di compressione del torace nei bambini dovrebbero essere almeno un terzo (per gli infanti è di 4 cm, per i bambini 5 cm).</li><li>La defibrillazione entro 3-5 minuti dall&#39;arresto cardiaco può aumentare le probabilità di sopravvivenza del paziente nell&#39;ordine del 50-70%. Per questo motivo dovrebbero essere attivati programmi di installazione di defibrillatori nei luoghi pubblici più frequentati dai cittadini.</li></ul>

<p>Le nuove linee guida 2015 sono quindi nel segno della continuità, con un occhio di particolare riguardo alla rianimazione cardiopolmonare. E confermano una volta di più l&#39;importanza della defibrillazione precoce per aumentare di molto le possibilità di sopravvivenza del paziente.</p>

<p><strong>Una segnalazione importante:</strong><br>I documenti completi (in lingua inglese) li puoi trovare e scaricare a questo indirizzo: <a href="http://www.cprguidelines.eu/">http://www.cprguidelines.eu/</a>. La versione integrale delle linee guida ERC 2015, tradotta in lingua italiana, sarà pubblicata sul sito IRC in concomitanza con il Congresso Nazionale IRC, che si terrà a Parma il 6 e 7 novembre.</p>