---
# Warning: This file is auto-generated from the Prismic.io CMS. Local changes will overriden on next sync.

title: >
        Defibrillatori, come si deve organizzare una Società sportiva

autore: Luca Nicola
date: 2014-09-21
tags: educazione, decreto Balduzzi, sport, sensibilizzazione
image: https://prismic-io.s3.amazonaws.com/philips-defibrillatori/ca08f918747b5b58a2cec1f49449e1214da6a7ba.jpg
testataForm:
    prima:  CALCOLA IL TUO PREVENTIVO
    seconda: Gratuito e senza impegno
showForm: main
---
<p class="abstract">Iniziamo con questo post a raccontare cosa contiene il Decreto Balduzzi per rispondere alle domande più frequenti e chiarire eventuali dubbi. 
Sappiamo che il decreto Balduzzi impone alle Società sportive tempi precisi per dotarsi di defibrillatori. Ma, concretamente, come ci si deve organizzare? Ecco cosa dice la Legge in proposito.</p>

READMORE

<img src="https://prismic-io.s3.amazonaws.com/philips-defibrillatori/ca08f918747b5b58a2cec1f49449e1214da6a7ba.jpg" class="padding" alt="Defibrillatori, come si deve organizzare una Società sportiva" />

<p>Iniziamo con questo post a raccontare cosa contiene il Decreto Balduzzi per rispondere alle domande più frequenti e chiarire eventuali dubbi. 
Sappiamo che il decreto Balduzzi impone alle Società sportive tempi precisi per dotarsi di defibrillatori. Ma, concretamente, come ci si deve organizzare? Ecco cosa dice la Legge in proposito.</p>

<p><strong>A chi spetta l&#39;onere dell&#39;acquisto e della manutenzione?</strong></p>

<p>L’acquisto e la manutenzione del defibrillatore è a carico della società sportiva. Se ci sono più società che operano in uno stesso impianto, possono associarsi. E' previsto anche che le società singole o associate possano accordarsi con il gestore dell’impianto sportivo, in modo che sia quest'ultimo a provvedere all'acquisto e alla manutenzione del defibrillatore. In questo caso, l'accordo deve definire con chiarezza le responsabilità per l’uso e la gestione dei defibrillatori.</p>

<p><strong>Chi deve accertare la presenza e il regolare funzionamento del defibrillatore?</strong></p>

<p>Tutte le società sportive che utilizzano permanentemente o temporaneamente un impianto devono assicurarsi che ci sia disponibile almeno un defibrillatore che funziona regolarmente. </p>

<p><strong>Cosa comporta creare un impianto cardioprotetto?</strong></p>

<p>Occorre pianificare una serie di specifici interventi, che prevedano:</p>

<ol><li>la presenza di un defibrillatore e la sua facile accessibilità; </li><li>la gestione e la manutenzione regolare del defibrillatore;</li><li>la presenza di personale formato, pronto ad intervenire;  </li><li>la condivisione dei percorsi con il sistema di emergenza territoriale locale (118)</li></ol>

<p>In ogni caso, in un impianto sportivo deve essere disponibile, accessibile e funzionante almeno un defibrillatore – posizionato in modo da essere raggiungibile in tempo utile per garantire l’efficacia dell’intervento - con il relativo personale addestrato all’utilizzo.</p>

<p><strong>Che caratteristiche devono avere i defibrillatori?</strong></p>

<p>In quanto dispositivi medici, i defibrillatori devono essere marcati CE. I DAE devono essere resi disponibili all’utilizzatore completi di tutti gli accessori necessari al loro funzionamento, come previsto dal fabbricante.</p>

<p><strong>Quando si acquista un defibrillatore, occorre registrarlo?</strong></p>

<p>La Società che si dota di defibrilatori deve darne comunicazione alla Centrale Operativa 118 territorialmente competente, specificando il numero di apparecchi, il tipo di apparecchio, la dislocazione, l’elenco degli esecutori in possesso del relativo attestato. Questo serve a rendere più efficace ed efficiente l'utilizzo del defibrillatore, e aiuta nel localizzarlo tramite mappe interattive.</p>