---
# Warning: This file is auto-generated from the Prismic.io CMS. Local changes will overriden on next sync.

title: >
        La Catena della Sopravvivenza: 4 anelli che salvano una vita.

autore: Luca Nicola
date: 2014-10-14
tags: sensibilizzazione, formazione, defibrillazione
image: https://prismic-io.s3.amazonaws.com/philips-defibrillatori/43b85e688f7ceece131c10f8fe0dcb251167f24b.jpg
testataForm:
    prima:  CALCOLA IL TUO PREVENTIVO
    seconda: Gratuito e senza impegno
showForm: main
---
<p class="abstract">Con l'espressione "Catena della Sopravvivenza" si intende la sequenza di azioni vitali da compiere per soccorrere e salvare una persona in arresto cardiocircolatorio.</p>

READMORE

<img src="https://prismic-io.s3.amazonaws.com/philips-defibrillatori/43b85e688f7ceece131c10f8fe0dcb251167f24b.jpg" class="padding" alt="La Catena della Sopravvivenza: 4 anelli che salvano una vita." />

<p>Questa vera e propria &quot;catena della vita&quot; si snoda in <strong>4 &quot;anelli&quot; saldamente intrecciati tra loro</strong> e prevede <strong>un ordine ben preciso da seguire</strong>. 
Vediamolo insieme:</p>

<p><strong>1. Il riconoscimento dell&#39;arresto cardiaco e l&#39;attivazione immediata del sistema di soccorso</strong></p>

<p>Nel luogo in cui si verifica il malore, deve esserci una persona che sappia riconoscere la situazione di emergenza e che sappia <strong>allertare in modo corretto i soccorsi organizzati</strong>, telefonando al 118. Concretamente, <strong>questo significa</strong>:</p>

<ol><li>identificarsi;</li><li>descrivere la situazione;</li><li>dare indicazioni precise su come raggiungere il luogo;</li><li>rispondere con calma all'operatore e non interrompere la comunicazione fino a quando non sia espressamente richiesto.</li></ol>

<p><strong>2. La rianimazione cardiopolmonare precoce, eseguita dai presenti</strong></p>

<p><strong>Le manovre di rianimazione cardiopolmonare</strong> (compressioni toraciche esterne + ventilazioni di soccorso) <strong>hanno l&#39;obiettivo di rallentare i meccanismi che portano a danni irreversibili</strong> al cuore e al cervello. </p>

<p>Non sono in grado, da sole, di rimediare all&#39;arresto cardiocircolatorio riportando il cuore a un ritmo cardiaco regolare, ma, <strong>se correttamente applicate, consentono di supportare le funzioni vitali di base</strong> e  garantiscono un flusso sufficiente di sangue ossigenato al cervello <strong>fino al ripristino del normale ritmo cardiaco</strong>, che si ottiene mediante l'erogazione di una scarica elettrica con un defibrillatore semiautomatico esterno.</p>

<p><strong>3. La defibrillazione precoce, eseguita dai presenti</strong></p>

<p>L’immediata disponibilità di <strong>un defibrillatore aumenta sensibilmente le possibilità di recupero di un paziente</strong> colpito da arresto cardiaco: bisogna sempre ricordare che ogni minuto di ritardo della defibrillazione riduce la probabilità di sopravvivenza del 10-12%.</p>

<p>Appena è disponibile un defibrillatore semiautomatico si applicano subito le piastre continuando, se possibile, la rianimazione cardiopolmonare. <strong>Il defibrillatore analizza il ritmo cardiaco e decide se erogare o meno la scarica.</strong> </p>

<p>Se la scarica è erogata, nei successivi 2 minuti si continua a praticare la rianimazione cardiopolmonare, in attesa dell&#39;analisi successiva del ritmo cardiaco e <strong>dell&#39;arrivo del 118, che assicura un intervento medico specialistico coordinato</strong> direttamente dalla Centrale Operativa.  </p>

<p><strong>4. L’intervento dell’équipe di rianimazione avanzata</strong></p>

<p>In caso di arresto cardiaco <strong>è sempre richiesto un intervento medico</strong>, il solo in grado di <strong>completare il trattamento tramite cure cardiache avanzate</strong>, che possono richiedere la somministrazione di farmaci specifici e il ricorso a manovre eseguibili soltanto da personale sanitario medico/infiermieristico. </p>

<p>Da quanto sopra descritto, è evidente che <strong>i primi tre anelli della Catena della Sopravvivenza sono affidati alla prontezza di reazione delle persone</strong> che assistono all’evento, alla loro capacità di prestare i primi soccorsi <strong>e alla immediata disponibilità di un defibrillatore semiautomatico.</strong></p>