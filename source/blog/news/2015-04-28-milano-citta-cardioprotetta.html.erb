---
# Warning: This file is auto-generated from the Prismic.io CMS. Local changes will overriden on next sync.

title: >
        Milano, città cardioprotetta

autore: Luca Nicola
date: 2015-04-28
tags: sensibilizzazione, educazione
image: https://prismic-io.s3.amazonaws.com/philips-defibrillatori/3d51e889ecf7a2ff914dbb33a02789f8274f3234_img_1250.jpg
testataForm:
    prima:  CALCOLA IL TUO PREVENTIVO
    seconda: Gratuito e senza impegno
showForm: main
---
<p class="abstract">E' questo l'obiettivo che si pone un nuovo progetto che prevede il posizionamento di defibrillatori nei luoghi pubblici di grande flusso, negli impianti sportivi, a bordo dei taxi.</p>

READMORE

<img src="https://prismic-io.s3.amazonaws.com/philips-defibrillatori/3d51e889ecf7a2ff914dbb33a02789f8274f3234_img_1250.jpg" class="padding" alt="Milano, città cardioprotetta" />

<p>Il 23 aprile, nella sede del Comune di Milano a Palazzo Marino, è stato presentato con una Conferenza Stampa il progetto “In campo con il cuore” che ha l&#39;obiettivo di rendere l&#39;area metropolitana milanese cardioprotetta e di sensibilizzare i cittadini sull&#39;importanza della diffusione del primo soccorso e dei defibrillatori nello sport e in città. </p>

<p>L&#39;iniziativa è stata organizzata dall&#39;associazione sportiva “IN CAMPO CON IL CUORE” in collaborazione con la Presidenza del Consiglio Comunale di Milano e con il patrocinio del Comune di Milano, della Regione Lombardia, dell&#39;AREU (Azienda Regionale Emergenza Urgenza/118 – NUE 112) e del CONI Lombardia.</p>

<p>Nel corso dell&#39;incontro sono emersi alcuni dati particolarmente significativi, che vale la pena di segnalare:</p>

<p>.In Italia le malattie cardiovascolari sono la causa di oltre il 41% dei decessi. <br>.In particolare, le morti per arresto cardiaco colpiscono ogni anno circa 60.000 italiani. <br>.In Lombardia sono 1.000 i casi di arresto cardiaco, di cui il 70% avviene tra le mura di casa e il 30% in un luogo pubblico.<br>.Le percentuali di sopravvivenza, purtroppo, sono ancora molto basse: il 5% a livello nazionale e l&#39;11% in Lombardia. </p>

<p>Di una cosa possiamo essere certi: se quando avviene un arresto cardiaco si iniziasse immediatamente la Rianimazione Cardio-Polmonare (RCP), associata rapidamente alla defibrillazione, si potrebbero salvare moltissime vite umane. </p>

<p>Secondo dati comunicati dall&#39;AREU 118 in Conferenza Stampa, nel mondo dello sport più del 50% delle persone colpite da arresto cardiaco sopravvivono. Questo perché dentro gli impianti sportivi nella maggioranza dei casi c&#39;è qualcuno che inizia subito le manovre di rianimazione e ci sono i defibrillatori immediatamente disponibili.</p>

<p>E&#39; evidente quindi che occorre ancora fare un grande lavoro di sensibilizzazione e informazione. Ben vengano dunque iniziative come “In campo con il cuore” che hanno l&#39;obiettivo di promuovere la cultura della prevenzione e del primo soccorso. </p>

<p>Per questo progetto sono stati sottoscritti protocolli d&#39;intesa con partner importanti:</p>

<p>.<strong>MILANOSPORT</strong>, per la diffusione della cultura del soccorso in tutti i 27 centri sportivi pubblici per mezzo di totem e incontri (da notare che su 140 dipendenti di MilanoSPORT la metà sono formati all&#39;utilizzo del defibrillatore). </p>

<p>.<strong>ANACI</strong> (Associazione Amministratori Condominiali e immobiliari) Lombardia e Milano per la diffusione del defibrillatore in Condominio, che rimane il luogo dove statisticamente avvengono più arresti cardiaci. </p>

<p><strong>Cooperativa Radio Taxi 8585</strong>: i defibrillatori saranno posizionati inizialmente su 4 taxi, con autisti formati e disciplinati da un protocollo operativo della Centrale 118 di Milano. </p>

<p>.<strong>Bertone Design</strong>, che ha progettato i visual identificativi dei taxi dotati di defibrillatori e che disegnerà anche la maglietta benefica Saveyourlife. </p>

<p>.<strong>Iredeem</strong>, Distributore esclusivo dei defibrillatori Philips, che è partner ufficiale dell&#39;Associazione e dell&#39;intero progetto e con cui, grazie anche al coordinamento di AREU, è stato promosso il posizionamento di 15 totem all&#39;interno di EXPO2015.</p>

<p>Il piano “Milano Città cardioprotetta” inizierà nelle prossime settimane con il posizionamento dei defibrillatori in due luoghi simbolici come l&#39;Ufficio dell&#39;Anagrafe di via Larga e all&#39;interno di Palazzo Reale.</p>

<p><br></p>