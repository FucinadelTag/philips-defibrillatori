---
# Warning: This file is auto-generated from the Prismic.io CMS. Local changes will overriden on next sync.

title: >
        Il defibrillatore arriva in classe

autore: Luca Nicola
date: 2015-07-22
tags: sensibilizzazione, formazione
image: https://prismic-io.s3.amazonaws.com/philips-defibrillatori/111a479ab76803e130a7d4bf8a26c36a620959d5_fpx0670.jpg
testataForm:
    prima:  CALCOLA IL TUO PREVENTIVO
    seconda: Gratuito e senza impegno
showForm: main
---
<p class="abstract">Con la recente approvazione del Ddl Scuola, il massaggio cardiaco e l'utilizzo del defibrillatore possono finalmente diventare materia d'insegnamento per i nostri ragazzi. </p>

READMORE

<img src="https://prismic-io.s3.amazonaws.com/philips-defibrillatori/111a479ab76803e130a7d4bf8a26c36a620959d5_fpx0670.jpg" class="padding" alt="Il defibrillatore arriva in classe" />

<p>La novità è scritta nel DdL 1994 (noto come “La Buona Scuola”), appena approvato in via definitiva dal Parlamento. Per la precisione al comma 10, che prevede “iniziative di formazione rivolte agli studenti, per promuovere la conoscenza delle tecniche di primo soccorso, anche in collaborazione con il Servizio di Emergenza Territoriale 118 del Servizio Sanitario Nazionale e con il contributo delle realtà del territorio”.</p>

<p>La Legge afferma dunque un principio importantissimo: tutti devono essere in grado di prestare soccorso e di intervenire in caso di emergenza. Questo e altri aspetti di educazione sanitaria devono far parte del bagaglio culturale di ogni cittadino e quindi essere presenti anche nei programmi scolastici.</p>

<p><strong>Cifre impressionanti</strong></p>

<p>Perché questa novità è così importante? Perché una semplice manovra di primo soccorso può salvare una vita. E l’educazione sanitaria da questo punto di vista è cruciale, se consideriamo che: </p>

<ol><li>in Italia almeno <strong>60.000 persone</strong> muoiono in conseguenza di un arresto cardiaco, di genesi spesso talmente improvvisa da non essere preceduto da alcun sintomo o segno premonitore.</li><li>altri <strong>23.000</strong> italiani, sempre ogni anno, muoiono improvvisamente a causa di un trauma inatteso che si verifica negli ambienti di vita e di lavoro.  </li><li>altri <strong>65.000</strong> per gli stessi motivi riportano invalidità gravi permanenti.</li><li>si possono salvare almeno il <strong>30%</strong> delle persone colpite, sia in caso di arresto cardiaco improvviso sia nell&#39;evenienza di un trauma, con un intervento di primo soccorso tempestivo e adeguato.</li><li>delle <strong>164 persone</strong> che ogni giorno muoiono in Italia a causa di un arresto cardiaco o per problemi cardiovascolari in genere, almeno 50 potrebbero essere salvate semplicemente intervenendo in tempo, con soccorsi appropriati.</li></ol>

<p><strong>L&#39;impegno del 118</strong></p>

<p>A chiedere l’attuazione dei corsi di primo soccorso tra le attività scolastiche, ben prima del disegno di legge appena approvato, è stato Mario Balzanelli, Segretario della Società Sistema 118 e Direttore del 118 di Taranto, promotore già nel 2005 di una legge di iniziativa popolare su questo tema che ha raccolto 93.000 firme. </p>

<p>A breve il Dottor Balzanelli presenterà al Miur (Ministero dell&#39;Istruzione, dell&#39;Università e della Ricerca) una proposta che prevede la presenza di operatori del 118 a tenere corsi gratuitamente nelle scuole medie e superiori, affiancando i docenti di scienze motorie, che potrebbero essere i referenti naturali di questo progetto. </p>

<p>Il programma, della durata di otto ore, conterrà tutte le nozioni fondamentali, come imparare a riconoscere l&#39;arresto cardiaco e l&#39;ostruzione delle vie respiratorie, oltre a insegnare l&#39;uso del defibrillatore e il massaggio cardiaco. Particolare attenzione sarà riservata anche alle manovre di disostruzione e alle tecniche di compressione, fondamentali quando ci si trova in presenza di un&#39;emorragia pericolosa.</p>

<p> “E&#39; la più grande rivoluzione culturale per la sanità italiana degli ultimi decenni e un vero e proprio traguardo di civiltà” commenta il Dott. Balzanelli. “L&#39;Italia si allinea al livello internazionale che prevede l&#39;insegnamento delle manovre salvavita come obbligatorio nella scuola. Possiamo affermare con certezza che innumerevoli vite verranno salvate negli anni a venire”. </p>